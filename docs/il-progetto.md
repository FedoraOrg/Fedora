---
head: [['link', { rel: 'icon', href: 'https://raw.githubusercontent.com/FedoraOrg/Fedora/main/resources/favicon.ico' }]]
next: 'Pagina successiva'
---

# Il progetto
Per la realizzazione di Fedora, ci siamo interrogati su un problema sempre esistito (o quasi), cioè quello della contraffazione e di quanto questa sia radicata nella società;
come, dove e perché si manifesti; del perché esista e anche il motivo per cui il consumatore scelga di comprare merce contraffatta, alimentando così questo mercato.
Infine, abbiamo provato a fornire una soluzione che avesse l’obiettivo di arginare la contraffazione e di renderla inutile.

## Il problema storico
La contraffazione esiste dal tempo dei romani <a href="https://www.collinedizenone.com/gli-antichi-romani-combattevano-la-contraffazione/">[1]</a>, <a href="https://www.collinedizenone.com/la-contraffazione-dellolio-nellantichita/">[2]</a> e ha prosperato fino ai nostri tempi proprio perché è un fenomeno difficile da estirpare completamente.
Tuttavia, ci sono anche dei lati positivi da tenere in considerazione: la contraffazione, per esempio, è indice di un prodotto eccellente che vende bene sul mercato.
Infatti, se un prodotto viene contraffatto, vuol dire che molte persone desiderano averlo. Quindi, una volta eliminata la contraffazione, le aziende che realizzano i prodotti originali avrebbero un incremento di vendite.  

Inoltre, abbiamo notato che 6 consumatori su 10 che acquistano prodotti contraffatti ne sono consapevoli e li comprano per i loro rapporti qualità-prezzo più convenienti. <a href="https://www.ilsole24ore.com/art/la-contraffazione-made-italy-e-business-globale-32-miliardi-ADstI1UB">[3]</a>
Siamo giunti così alla conclusione che la contraffazione è un metodo di imitazione e di falsificazione impossibile da sradicare completamente, ma quello che possiamo fare è cercare di cambiare la mentalità del cliente finale.

## La soluzione
Arrivati a questo punto, dovevamo trovare una soluzione che rendesse il prodotto originale insostituibile agli occhi dell’utente e al tempo stesso efficace nella lotta contro la contraffazione.
Il tutto senza intaccare gli interessi dell’azienda o complicare l’esperienza d’uso del consumatore. 

È così che nasce Fedora Organization, una piattaforma digitale disponibile sia da mobile sia da desktop, progettata per mettere in collegamento l’azienda produttrice con l’utente finale attraverso un’esperienza rivoluzionaria dei prodotti made in Italy.
Il funzionamento è semplice, in modo che tutti gli utenti, dai più giovani ai più anziani, possano con facilità accedervi, esplorare e riscoprire la bellezza del made in Italy:
una volta acquistato un prodotto certificato, l’utente riceverà una email (in caso di acquisto online) o uno scontrino/card (in caso di acquisto fisico) contenente un codice numerico che,
inserito nell’apposita sezione di Fedora, registrerà il prodotto acquistato all’account, collegandolo così all’utente, e ne certificherà l'autenticità.

## Perché il logo?
Il logo, ovviamente, non è stato scelto a caso. Abbiamo deciso di utilizzare la fedora, un cappello tradizionale italiano, di stilizzarla e di metterla su uno sfondo viola.
Il nome e il logo dell’azienda rispecchiano la tradizione, l’importanza dell’artigianato, ma anche la modernità e una ricerca di freschezza in prodotti più vintage.

![Fedora logo](https://raw.githubusercontent.com/FedoraOrg/Fedora/main/resources/logo-round.png)

::: tip <CustomFooter/>
:::
